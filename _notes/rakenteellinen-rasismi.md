---
title: Rakenteellinen rasismi
category: antirasismi
---

Rakenteellinen eli institutionaalinen rasismi on lainsäädännön avulla tuotettua ja toteutettua sekä käytäntöihin ja sääntöihin perustuvaa rasismia.

Julkisia instituutioita (terveydenhuoltojärjestelmä, koululaitos, oikeuslaitos) säätelevät lait voivat olla rasistisia, eli asettaa jotkut ihmisryhmät muita huonompaan asemaan. Tämä ei kuitenkaan välttämättä tarkoita lainsäätäjien olevan ideologisesti rasisteja. Instituutioiden toimintaan voi liittyä prosesseja, joiden tuloksena jotkut ryhmät joutuvat epäsuotuisampaan asemaan.

Rakenteellisen rasismin haastaminen on vaikeaa, sillä järjestys pyrkii säilyttämään itsensä.